==================================
Capo 3 - Responsabilità dell’istruttoria o del procedimento
==================================

Art. 12 - Attribuzione della responsabilità dell’istruttoria o del procedimento
-------------------------------------------------------------------------------

1. L’individuazione  delle  articolazioni  organizzative  cui  afferiscono  i  procedimenti  amministrativi di competenza dell’Amministrazione avviene sulla base del vigente regolamento  sull’ordinamento  degli  uffici  e  dei  servizi,  garantendo  la  speditezza  dell'azione amministrativa e il superamento della frammentazione delle procedure. 

2. Per i  procedimenti  che  coinvolgono  più  settori,  l’individuazione  del  responsabile  del  procedimento  è  in  capo  alla  struttura  competente  all’emanazione  dell’atto  finale.   In caso di conflitto in ambito intersettoriale, l’individuazione del   responsabile  del  procedimento  spetta  al  Capo Area, ove  istituito, ovvero al  Direttore  Generale nel  caso  di  conflitto  tra  Settori  inter-aree, o  al  Segretario  Generale, in caso di mancata nomina del Direttore Generale.

|

Art. 13 - Responsabile del procedimento
---------------------------------------

1. Nell’ambito   delle   competenze   di   carattere   gestionale   i   dirigenti   competenti   possono   designare,   in   relazione   all’emanazione   del   provvedimento   finale, il responsabile del procedimento, assegnando  a  sé  o  ad  altro  dipendente  addetto  all’unità organizzativa, compatibilmente con le declaratorie di qualifica funzionale previste dal contratto di lavoro degli enti locali, la responsabilità dell’istruttoria o di  sue  fasi  o  di  ogni  altro  adempimento  inerente  i  procedimenti riguardanti uno o più atti. 

2. Ove   non   siano   identificati   i   predetti   responsabili,   deve   intendersi   che   la   responsabilità gravi sul dirigente.

3. Per  le  funzioni  ed  i  poteri  del  responsabile  del  procedimento  si  fa  riferimento  a  quanto  stabilito  dagli  articoli 4, 5  e  6  della  legge  regionale  10/91  e  successive  modifiche ed integrazioni, quali, a titolo esemplificativo, la richiesta di rettifica o di   integrazione   della   documentazione   prodotta   dall’istante,   ivi   compresa   la   predisposizione  e  la  trasmissione  del  preavviso  di  provvedimento  negativo  nei  procedimenti ad istanza di parte di cui al successivo art. 17.

4. Il  responsabile  del  procedimento  richiede  ai  privati  solo  i  documenti  che  non  siano  in  possesso  di  una  pubblica  amministrazione.  L’azione  del  responsabile  del  procedimento si ispira al principio di non aggravamento del procedimento. 

5. L’assegnazione della responsabilità del procedimento deve risultare da atto scritto contenente  l’indicazione  delle  funzioni  attribuite  al  soggetto  individuato  quale  responsabile. Restano  confermati  i  doveri  e  le  responsabilità  degli  operatori  non  designati quali responsabili del procedimento, secondo le rispettive competenze. 

6. In caso di assenza e/o impedimento del dirigente le designazioni di cui al comma 1   vengono   effettuate   dal   funzionario   al   quale   sia   stata   attribuita   posizione   organizzativa o da altro funzionario individuato preventivamente con atto formale del  dirigente  o,  in  assenza  di  designazione,  dal  Dirigente  coordinatore,  ove  esistente,   ovvero,   dal   Direttore   Generale,   ove   nominato.   In   mancanza   di   quest’ultimo la superiore attribuzione potrà essere assolta dal Segretario Generale. 

7. L’unità  organizzativa  competente  per  lo  svolgimento  del  procedimento  ed  il  nominativo  del  responsabile  del  procedimento  sono  comunicati  ai  soggetti  di  cui  all’art.  8  della  legge  regionale  10/91  e  successive  modifiche  ed  integrazioni  ed,  a  richiesta, di chiunque vi abbia interesse giuridicamente rilevante. 8.Gli  eventuali  rilievi  in  ordine  ad  azioni  od  omissioni  dei  responsabili  del  procedimento  potranno  essere  inoltrati  e  segnalati  dagli  interessati,  oltre  che  ai  Dirigenti, al Segretario Generale ed al Direttore Generale.  

9. Il responsabile del procedimento, in ragione delle esigenze organizzative connesse all’efficiente  svolgimento  dell’azione  amministrativa,  può  attribuire  le  specifiche  attività  materiali  inerenti  l’istruttoria  del  procedimento  ai  dipendenti  dell’Unità  Operativa  cui  è  preposto.  Rimane  al  responsabile  del  procedimento  l’esclusiva  responsabilità  sulla  completezza  dell’istruttoria  eseguita  nonché,  ove  competente, sul provvedimento finale adottato. 

10. Qualora un procedimento sia costituito da più sub-procedimenti attribuiti a distinte unità  organizzative  cui  sono  preposti  diversi  responsabili,  a  ciascuna  unità  ed  al  relativo  titolare  è  attribuita  la  rispettiva  fase  procedimentale,  ferma  restando  la  responsabilità del provvedimento finale in capo al titolare della struttura competente all’istruttoria propedeutica alla sua emanazione.

|

Art. 14 - Domande irregolari o incomplete
------------------------------------------

1. Qualora   l’istanza   dell’interessato   sia   ritenuta   irregolare   o   incompleta   o   sia   necessario   effettuare   da   parte   dell’istante   un’integrazione   documentale,   il   responsabile del procedimento ne dà comunicazione all’interessato con la massima sollecitudine, indicando le irregolarità o le necessarie integrazioni, ed assegnando un termine di 30 giorni per provvedere alla regolarizzazione od integrazione. 

2. La  data  di  comunicazione  sospende  il  termine  stabilito  per  la  conclusione  del  procedimento, che riprende a decorrere dal ricevimento dell’istanza regolarizzata o completata. 

3. Qualora  il  termine  assegnato  per  la  presentazione  della  documentazione  richiesta  decorra senza che sia intervenuta alcuna regolarizzazione da parte dell’interessato, il   responsabile   del   procedimento   dispone   la   chiusura   e   l’archiviazione   del  procedimento stesso, dandone comunicazione all’interessato. 

4. Nel caso in cui l’istanza sia priva di un documento attestante la sussistenza di un requisito   essenziale   per   l’adozione   del   provvedimento   finale,   la   data   di   ricevimento  della  documentazione  integrativa  costituisce  termine  iniziale  del  procedimento e fa fede anche ai fini dell’ordine cronologico per l’istruttoria della stessa istanza.

|

Art. 15 - Procedimenti amministrativi intersettoriali
-----------------------------------------------------

1. Qualora il procedimento amministrativo coinvolga due o più settori dell’Amministrazione, esso si può scindere in due o più sub-procedimenti dei quali deve essere data chiara informazione agli interessati, nei modi e nelle forme di cui ai precedenti articoli. 

2. Il  dirigente  responsabile  del  settore  funzionalmentecompetente  alla  redazione  dell’atto  finale,  ha  il  compito  di  vigilare  sul  rispetto  dei  tempi  definiti  per il compimento  dei  sub-procedimenti e,  qualora si  manifestino  ritardi,  è  tenuto  a  sollecitare i settori competenti ovvero a indire una riunione dei dirigenti interessati di cui al successivo art. 20. 

3. Qualora emergano difficoltà in ordine al rispetto dei tempi, che non possano essere risolte   con   le   modalità   di   cui   al   precedente   comma,   il   dirigente   ne   dà   comunicazione  al  Segretario  Generale, ed al Direttore  Generale  ove  nominato,  suggerendo  le  misure  opportune  per  garantire  la  conclusione,  in  ogni  caso,  del  procedimento. 

4. Nel caso in cui la competenza riguardo ad una determinata questione o materia, di natura  contingente  e  complessa,  che  derivi  anche  da  una  decisione  del  Sindaco  o  da  una  deliberazione  della  Giunta  Comunale  o  del  Consiglio  Comunale,  sia  ripartita  su  più  settori  funzionali,  il  Direttore  Generale,  ovvero,  in caso  di  sua  mancata nomina, il Segretario    Generale, per assicurare il necessario coordinamento,  impulso  e  gestione  unitaria,  individua  un  dirigente  a  cui  viene  affidata la responsabilità del procedimento. Il responsabile del procedimento fissa compiti  e  specifici  adempimenti  degli  altri  settori  coinvolti  nel  procedimento;  stabilisce i termini di esecuzione degli stessi adempimenti e ne verifica il rispetto; coordina e controlla l’attività dei dirigenti o funzionari coinvolti nel procedimento; propone l’indizione o, avendone la competenza, indice le Conferenze dei servizi di cui  al  successivo  art.  20  promuove  riunioni  e  quanto  altro  utile  ad  una  sollecita  conclusione del procedimento.

