=============================
Capo 7 - Disposizioni finali
=============================

Art. 35 - Norma speciale
-----------------------

Per quanto riguarda i procedimenti in materia di edilizia privata, tributaria e nelle attività  commerciali  e  produttive  di  beni  e  servizi,  le  disposizioni  del  presente  regolamento si applicano in quanto compatibili con le specifiche normative nazionali e regionali di settore, nonché con i relativi regolamenti comunali.

|

Art. 36 - Rinvio alla normativa vigente
---------------------------------------

Per quanto non espressamente previsto nel presente regolamento, si applicheranno tutte le norme vigenti in materia. La  modifica  di  norme  legislative  vigenti  o  l’emanazione  di  nuove,  implicherà la loro immediata applicazione, con adeguamento del presente  regolamento entro sei mesi. 

|

Art. 37 - Entrata in vigore
---------------------------

Il presente Regolamento e i tempi di conclusione dei procedimenti amministrativi, entrano in vigore il venticinquesimo giorno successivo a quello della sua pubblicazione. 
