=========================================================
Capo 2 - Disposizioni sullo svolgimento dell’attività amministrativa e sui procedimenti amministrativi
=========================================================

Art. 4 - Modalità di svolgimento del procedimento
-------------------------------------------------

1. L’attività  amministrativa  si  svolge,  di  regola,  mediante  l’uso  della  telematica  e  dei  mezzi informatici, nei rapporti interni, tra l’Amministrazione e le altre amministrazioni e nei rapporti con i privati. 

2.  L’Amministrazione  utilizza  in  via  ordinaria  e  preferenziale  la  posta  elettronica  semplice,  per  le  comunicazioni  ordinarie  interne  e  con  le  altre  amministrazioni;  utilizza,  altresì,  la  posta  certificata  per  tutte  le  comunicazioni  ufficiali  da  e  verso  i  professionisti  e  le  imprese  e  nei  confronti  dei  cittadini  che  ne  facciano  richiesta  oltre  che con ogni altra Amministrazione, ove richiesto esplicitamente in tal senso..  

3.  In  attuazione  dei  principi  di  economicità,  semplificazione  e  speditezza  dell’azione  amministrativa,   le   convocazioni   degli   organi   di   governo   del   Comune   (Giunta,   Consiglio  e  Consigli  di  Circoscrizioni)  e  la  trasmissione  dei  relativi  ordini  del  giorno  possono   essere   effettuate   attraverso   l’utilizzo   esclusivo   della   posta   elettronica certificata. Ove   ci   si   avvalga   della   superiore   facoltà,   dovrà   fornirsi   a   ciascun   componente dei suddetti organi un indirizzo di posta elettronica certificata.  

|

Art. 5 - Decorrenza del termine iniziale - Avvio del procedimento
-----------------------------------------------------------------

1. Per i procedimenti d’ufficio il termine iniziale decorre: a) dal momento del ricevimento al protocollo comunale dell’atto propulsivo formulato dall’organo  del  Comune  o  di  altra  pubblica  amministrazione  munito  del  potere  di  iniziativa; b) dal momento in cui il responsabile del procedimento ha avuto conoscenza del fatto o dell’atto da cui sorge l’obbligo di provvedere. 

2.  Per  i  procedimenti  ad  iniziativa  di  parte  il  termine  iniziale  decorre  dalla  data  di  ricevimento della domanda al protocollo del Comune. 

3. Tutte le domande, dichiarazioni o istanze, corredate dalla documentazione, ritenuta essenziale  ai  fini  dell’istruttoria,  devono  essere  formalizzate  per  iscritto  e  possono  essere inviate anche per posta, per fax o in via telematica.  

4.  Per  le  domande  presentate  a  seguito  di  bandi  indetti  dall’Amministrazione, i  termini decorrono dal giorno successivo a quello della data di scadenza indicata nel bando. 

5.   La   sottoscrizione   dell’istanza   non   deve   essere   autenticata,   salvo   i   casi   espressamente previsti dalla legge; nel caso di invio tramite fax l’istanza deve essere corredata da copia non autenticata di un documento di identità del sottoscrittore.

6.  L’Amministrazione  utilizza,  di  regola,  gli  stessi  mezzi  di  trasmissione  impiegati  dal richiedente.

|

Art. 6   Comunicazione di avvio del procedimento
------------------------------------------------

1. La comunicazione di avvio del procedimento è personale. 

Essa è rivolta: 

   a) ai  soggetti  nei  cui  confronti  è  destinato  a  produrre  effetti  il  provvedimento  finale; 
   
   b) ai   soggetti   che   debbono   intervenire   nel   procedimento   per   legge   o   per   regolamento; 
   
   c) ai  soggetti  a  cui  dall’adozione  del  provvedimento  finale  possa  derivare  un  diretto pregiudizio giuridicamente rilevante.
   
2.  Ove  per  particolari  esigenze  di  celerità  del  procedimento,  non  sia  possibile  procedere  alla  immediata  comunicazione  del  suo  avvio,  questa  deve  avvenire  nel  più breve tempo possibile e comunque entro dieci giorni dall’avvio. 

3. Nella comunicazione devono essere indicati: 

   a) il numero di protocollo generale; 

   b) l’unità  organizzativa  competenteall’adozione  del  provvedimento  finale,  con  indicazione del nominativo del dirigente responsabile; 
   
   c) l’oggetto del procedimento; d)il nominativo del responsabile del procedimento; 
   
   e) l’ufficio  in  cui  si  può  prendere  visione  degli  atti,  l’orario  e  le  modalità  di  accesso all’ufficio medesimo; 
   
   f) la data di avvio e quella entro la quale deve concludersi il procedimento; 
   
   g) i rimedi esperibili in caso di inerzia dell’amministrazione. 
   
4. Nel caso in cui, per il numero dei destinatari, la comunicazione personale non sia possibile  o  risulti  particolarmente  gravosa,  l’Amministrazione  può  adottare  altre  forme di pubblicità ai sensi di legge. 

5. La comunicazione di cui al comma 1 viene effettuata anche per i procedimenti ad iniziativa di parte nonché per quelli relativi alle attività amministrative a carattere vincolato. 

6. La comunicazione di cui al comma 1 è altresì obbligatoria nei casi di sospensione dell’efficacia,  revoca e annullamento  d’ufficio  del  provvedimento,  previsti  dagli  artt.  34  e  35  del  presente  Regolamento  ed  in  ogni  altro  caso  in  cui  il  Comune  agisce esercitando i propri poteri di autotutela. 

7. Resta  salva  la  facoltà  del  responsabile  del  procedimento  di  adottare,  anche  prima  dell’effettuazione  della  comunicazione di  cui al precedente comma 1, provvedimenti cautelari.

|

Art. 7 -Interruzione dei termini del procedimento
--------------------------------------------------

1. L’interruzione  del  procedimento  ricorre  nei  soli  casi  previsti  dalla  legge  e  dal  presente regolamento. 

2. In  tali  casi,  il  termine  cessa  di  decorrere  al  verificarsi  di  una  determinata  circostanza o di un evento specificamente contemplati, al cui venir meno il termine ricomincia nuovamente a decorrere; essa ricorre, altresì, nei casi di comunicazione dei  motivi  ostativi  all’accoglimento  dell’istanza,  di  cui  al  successivo  art.  18  del  presente  Regolamento,  e  nel  caso  in  cui  un  organo  consultivo  interno  abbia  manifestato esigenze istruttorie. 3.L’interruzione del procedimento comporta: 

   a) il    riavvio    del    procedimento    dall’inizio    quando    nel    termine    stabilito    dall’Amministrazione siano presentati gli elementi richiesti; 
   
   b) la    chiusura    del    procedimento,    quando    nel    termine    stabilito    dalla    Amministrazione non siano presentati gli elementi richiesti.
   
|

Art. 8 - Sospensione dei termini del procedimento
-------------------------------------------------

1. Il  responsabile  del  procedimento,  nel  caso  in  cui  l’istanza,  la  dichiarazione  o  la  domanda presenti irregolarità sostanziali, o sia carente di uno o più degli elementi prescritti,   sospende   i   termini   del   procedimento   comunicando   le   cause   di   irregolarità    o    di    incompletezza    e    i    termini    per    la    presentazione    della    documentazione eventualmente richiesta. 

2. L’Amministrazione  può  sospendere - per  un  periodo  massimo  di  30  giorni  e  per  una   sola   volta - la   decorrenza   dei   termini   del   procedimento   amministrativo,   all’infuori dei casi previsti per pareri e valutazioni tecniche esterne, di cui agli artt. 10  e  11,  quando  si  riscontrino  esigenze  eccezionali  o  imprevedibili  connesse  all’istruttoria  e  comportanti  la  richiesta  agli  interessati  di  specifici  chiarimenti  od  integrazioni  per  l’acquisizione  di  informazioni  o  di  certificazioni  relative  a  fatti,  stati  o  qualità  non  attestati  in  documenti  già  in  possesso  dell’Amministrazione  o  non direttamente acquisibili presso altre pubbliche amministrazioni. 

3. Il   responsabile del procedimentotrasmette agli  interessati   una   motivata comunicazione della sospensione del procedimento, indicando i  termini per la presentazione della documentazione eventualmente richiesta. 

4. Esaurito il periodo di sospensione per decorso del termine di cui al comma 1 riprende a decorrere il medesimo termine di conclusione del procedimento.

|

Art. 9 - Pareri e valutazioni tecniche
--------------------------------------

1. L’Amministrazione  acquisisce  nell’ambito  del  procedimento  amministrativo  i  pareri  e  le  valutazioni  tecniche  necessarie  allo  svolgimento  dell’istruttoria,  nei  termini  e  secondo  le  modalità  definite  dagli  articoli  17  e  20  della  legge  regionale  n. 10/1991 e successive modifiche ed integrazioni. 

2. Nei  casi  in  cui  debba  essere  obbligatoriamente  sentito  un  organo  consultivo  e  questo non si pronunci nei termini previsti o, in mancanza di specifica previsione normativa,  nel  termine  di  20  giorni  dalla  ricezione  della  richiesta,  gli  uffici  sono  tenuti a procedere indipendentemente dall’acquisizione del parere. 

3. Qualora  l’Amministrazione procedente richieda pareri facoltativi, se l’organo consultivo adito non abbia comunicato il parere facoltativo nei termini previsti o, in mancanza  di specifica  previsione  normativa,  nel  termine  di  20  giorni  dalla  ricezione  della  richiesta, o non  abbia  rappresentato esigenze istruttorie,  gli  uffici  sono tenuti a procedere indipendentemente dall’acquisizione del parere. 

4. Salvo il caso di omessa richiesta del parere, il responsabile del procedimento non può  essere  chiamato  a  rispondere  degli  eventuali danni derivanti dalla mancata  espressione dei pareri di cui al presente articolo. 

5. Nel caso in cui l’organo o l’ente preposto al rilascio dei pareri o delle valutazioni tecniche abbia rappresentato esigenze istruttorie, il termine entro cui il parere deve essere  reso  è  sospeso  per  una  sola  volta  fino  alla  ricezione  dei  chiarimenti, delle  notizie, dei documenti  e  degli  altri  elementi  che  devono  essere  resi  entro  i  successivi  quindici  giorni.  Entro i 15  giorni successivi  alla  ricezione  dei  suddetti  chiarimenti, l’organo consultivo deve rendere definitivamente il parere richiesto.  

6. La richiesta di pareri e valutazioni tecniche avviene, di regola, via fax o mediante mezzi telematici.

|

Art. 10 - Pareri e valutazioni tecniche in materia di tutela ambientale, paesaggistica, territoriale e della salute
-------------------------------------------------------------------------------------------------------------------

1. In  caso  di  pareri  e  valutazioni  che  debbono  essere  rilasciati  da  amministrazioni  preposte  alla  tutela  ambientale,  del  paesaggio,  del  territorio  e  della  salute  dei  cittadini non si applicano le disposizioni di cui al comma 2 del precedente art. 9 in materia di parere obbligatorio. 

2. L’Amministrazione,   in   relazione   ai   procedimenti   che   richiedono   pareri   e   valutazioni  rientranti  nella  previsione  del  comma  1,  può,  al  fine  di  garantire  il  rispetto   dei   termini   previsti   dalla   normativa   di   settore,   stipulare   accordi   o   protocolli di intesa con le amministrazioni preposte, previa autorizzazione da parte del Sindaco. 

3. Con  tali  accordi  o  protocolli  si  definiscono  i  presupposti  generali  in  presenza  dei  quali all’Amministrazione comunale è consentito ritenere come acquisito il parere o la valutazione favorevole sul singolo procedimento.

|

Art. 11   Durata del Procedimento
---------------------------------

1. I  termini  per  la  conclusione  dei  procedimenti,  ove  non  siano  specificatamente  stabiliti  in  base  a  disposizioni  normative  nazionali  o  regionali  di  settore,  sono  quelli definiti nella tabella, allegata al presente Regolamento. 

2. Nel  caso  in  cui  non  sia  desumibile,  secondo  le  previsioni  di  cui  al  comma  1,  il  termine  di  conclusione  di  un  determinato  procedimento,  esso  non  dovrà  eccedere  la durata massima dei trenta giorni. 

3. Possono essere individuati termini di conclusione dei procedimenti eccedenti i 30 giorni  e  non  superiori  a  sessanta  giorni  nonché,  tenendo  conto  della  sostenibilità  dei  tempi  sotto  il  profilo  dell’organizzazione  amministrativa,  della  natura  degli  interessi  pubblici  tutelati e della particolare complessità  del  procedimento,  termini  eccedenti i 60 giorni e che non superino i centocinquanta giorni. 

4. I tempi fissati per la conclusione di ogni procedimento comprendono anche le fasi intermedie,    interne    all’Amministrazione,    necessarie per il completamento dell’istruttoria. 

5. Qualora, in  relazione al  singolo procedimento, il termine fissato dall’Amministrazione non  sia rispettato, il  responsabile del  procedimento  ne  dà  comunicazione agli interessati, motivando le ragioni del ritardo. 6.Il  rispetto  dei  termini  di  conclusione  di  un  procedimento  costituisce  elemento di  valutazione dei dirigenti e di esso si tiene conto al fine della corresponsione della retribuzione di risultato.




   
   
