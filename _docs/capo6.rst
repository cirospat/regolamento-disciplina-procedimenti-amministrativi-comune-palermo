======================
Capo 6 - Efficacia e validità del provvedimento amministrativo
======================

Art. 29 - Motivazione del provvedimento
--------------------------------------

1. Ogni  procedimento  attivato  dall’Amministrazione  comunale  su  istanza  di  parte  o  d’ufficio   deve   concludersi   con   un   provvedimento   espresso,   congruamente   motivato da comunicarsi alla parte interessata. 

2. Con la motivazione l’Amministrazione rende conto della propria attività istruttoria, comunicando all’interessato gli elementi e i criteri di valutazione su cui si è basata per l’adozione del provvedimento finale. 

3. In relazione alle risultanze dell’istruttoria, la motivazione, indicando i presupposti di  fatto  e  le  ragioni  giuridiche  che  hanno  determinato la decisione, evidenzia la ragionevolezza della scelta compiuta nel contemperamento dei diversi interessi pubblici e privati. 

|

Art. 30 - Esecutorietà per l’adempimento degli obblighi
-------------------------------------------------------

1. Nei casi e con le modalità  stabiliti  dalla  legge,  l’Amministrazione può  imporre coattivamente l’adempimento degli obblighi nei  suoi  confronti. Il  provvedimento costitutivo di obblighi indica il termine e le modalità dell’esecuzione da parte del soggetto obbligato. Qualora l’interessato non ottemperi, l’Amministrazione, previa diffida, può provvedere all’esecuzione coattiva nelle ipotesi e secondo le modalità previste dalla legge. 

2. Ai  fini  dell’esecuzione  delle  obbligazioni  aventi  ad  oggetto  somme  di  denaro  si  applicano le disposizioni per l’esecuzione coattiva dei crediti dello Stato. 

|

Art. 31 - Efficacia ed esecutività del provvedimento
---------------------------------------------------
I provvedimenti amministrativi efficaci sono eseguiti immediatamente, salvo che sia diversamente stabilito dalla legge o dal provvedimento medesimo. 

|

Art. 32 - Sospensione dell’efficacia del provvedimento
------------------------------------------------------

L’efficacia ovvero l’esecuzione del provvedimento amministrativo può  essere  sospesa, per gravi ragioni e per il tempo strettamente necessario, dallo stesso organo che lo ha  emanato ovvero  da  altro  organo  previsto  dalla  legge.  Il  termine  della  sospensione è esplicitamente indicato nell’atto che la dispone e può essere prorogato o differito per una sola volta, nonché ridotto per sopravvenute esigenze. 

|

Art. 33 - Revoca e annullamento d’ufficio del provvedimento - Misure di autotutela
----------------------------------------------------------------------------------

1. Il  dirigente  competente  o  altro  dirigente  delegato  ovvero  gli  organi  competenti,  possono  revocare  il  provvedimento  amministrativo ad  efficacia  durevole  nel  caso  di  sopravvenuti  motivi  di  pubblico  interesse  o  nel  caso  di  mutamento  della  situazione  di  fatto  o  di  nuova  valutazione  dell’interesse  pubblico  originario  e  sempre che sussistano fondate ragioni di interesse generale. 

2. La revoca determina la inidoneità del provvedimento revocato a produrre ulteriori effetti. 

3. Con il provvedimento  di revoca  di cui al comma 1 si provvede altresì a determinare gli  indennizzi per i pregiudizi eventualmente  arrecati in danno ai soggetti direttamente interessati. 

4. I  soggetti  e  gli  organi  individuati  ai  sensi  del  comma  1,  sussistendo  fondate  e  persistenti  ragioni  di  interesse  pubblico, entro un  termine ragionevole, possono annullare  d’ufficio  il  provvedimento  amministrativo  illegittimo, ricorrendone  i  presupposti di legge e tenendo conto degli interessi dei destinatari e dei controinteressati. 

5. I  soggetti e gli organi individuati ai sensi del comma  1, possono ritirare un provvedimento amministrativo, quando considerazioni  di  opportunità  in  ordine  agli  effetti  dello  stesso  ne  consiglino  la  revisione  o  la  sostituzione  con  un  nuovo  provvedimento. 6.I  soggetti e gli organi  individuati  ai sensi del comma  1, possono  onvalidare un provvedimento annullabile,  quando  sussistano  ragioni di interesse pubblico che lo consentano e quando ciò sia possibile in un termine ragionevole. 

Art. 34 - Nucleo Ispettivo interno
----------------------------------

Il regolamento sull’ordinamento degli uffici e dei servizi individua l’unità organizzativa preposta ad effettuare accertamenti ispettivi e controlli a campione sul rispetto dei tempi di conclusione dei procedimenti. Il regolamento sull’ordinamento degli uffici e dei servizi individua, laddove se ne ravvisi la necessità, ulteriori  procedimenti  amministrativi, assegnandone la competenza  ai  vari  settori  od  uffici  dell’Amministrazione, fissandone la  durata nei limiti temporali massimi  stabiliti  dal  presente  regolamento, e dalla allegata tabella classificatoria, o dalla legge.

